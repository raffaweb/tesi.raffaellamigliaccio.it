Obiettivi del lavoro
====================

L'idea che ci ha mosso a sviluppare la soluzione proposta in questa tesi è
stata la volontà di scrivere un software di supporto a chi si occupa di
musica, occupandoci nello specifico di ritmi e dello strumento che più li
rappresenta: la batteria.

Osservando *Studio Drummer*, abbiamo pensato di creare uno strumento simile,
ma migliorarlo con  quello che secondo noi mancava e cioè una classificazione
più accurata delle varie parti ritmiche che costituiscono una canzone, dando
quindi la possibilità all'utente di disporle come preferisce, pur seguendo una
logica musicale.


.. _sec-classificazione-label:

Classificazione delle parti ritmiche di una canzone
---------------------------------------------------

Definiamo nel seguito con precisione i nomi che useremo nella tesi
per i **tipi** di parti ritmiche di una canzone:

	Intro
		Parte iniziale della canzone.

	Groove
		Definito genericamente *ritmo principale*, il termine groove indica il
		ritmo predominante della canzone nelle varie parti che la
		costituiscono (strofe, ritornelli, etc).

	Fill
		È un passaggio che viene eseguito, ad esempio, tra le varie porzioni di
		groove, oppure tra un'intro e un groove. Serve per evidenziare una
		cambiamento nella canzone, o più semplicemenete per dare una sfumatura
		alla composizione.

	Outro
		Parte conclusiva della canzone.


In seguito utilizzeremo **pattern** per indicare una parte ritmica che appartiene
a uno di questi tipi. Inoltre, definiremo con il termine **song** una collezione di pattern
che risultino coerenti dal punto di vista musicale e possano essere abbinati
in una composizione musicale.

Osserviamo che, all'interno di una composizione musicale, è possibile avere
più groove e fill che si alternano, mentre avremo generalmente un solo intro e un
solo outro.


La nostra soluzione
-------------------

Nonostante nella nostra analisi delle soluzioni esistenti abbiamo incontrato
ottimi prodotti, molti di essi sono risultati limitati sia che si avvantagino
di essere embedded in una *DAW* (Digital Audio Workstation, software usato
nella produzione musicale), sia che funzionino indipendentemente da essa.

Sebbene *Studio Drummer* sia tra i rappresentanti dello stato dell'arte esso
consente solo di scegliere tra sequenze pre-assemblate di intro, groove, fill
e outro, e le stesse non possono assolutamente essere organizzate in un flusso
di riproduzione.


Dato che Chocolate Audio ha una grande esperienza nella produzione di
materiale audio abbiamo deciso di approfondire la conoscenza di KSP per
sviluppare una soluzione innovativa che permettesse di superare i limiti dei
prodotti presenti sul mercato.

Il punto di forza del nostro software risiede nella possibilità di offrire all'utente di
personalizzare la propria composizione ritmica scegliendo sia i pattern da
utilizzare che come assemblarli.





