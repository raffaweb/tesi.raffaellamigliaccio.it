Lo stato dell'arte
==================

Prima di iniziare la progettazione e lo sviluppo del prodotto, abbiamo svolto
una indagine su quello che la concorrenza offre rispetto alle funzionalità
che ci eravamo proposti di implementare, partendo dal presupposto che volevamo
progettare del software per il prodotto NI Kontakt.

Ecco tre tra i migliori prodotti attualmente sul mercato.

.. _sec-logic-label:

Apple Logic Pro X Drummer
-------------------------

*Drummer* di Apple è inserito all'interno di *Logic Pro X* :cite:`Logic` (e di
*GarageBand* :cite:`GB`) e in quanto tale non ha la struttura di un plugin, ma
è parte integrantedell'applicazione.

La gestione dei pattern è molto interattiva, come risulta dalla Figura
:num:`fig-logic-label`.

.. _fig-logic-label:

.. figure:: /images/logic.*
  :scale: 90%
  :align: center

  Logic Pro X, di Apple.

Tramite tale interfaccia si può selezionare:

- il genere musicale;

- il batterista, possibilità che costituisce una sorta di
  personificazione della tecnologia in ambito musicale;

- la "song" intesa come macro-struttura di riferimento;

- il pattern, secondo una logica bidimensionale e continua (rappresentata
  dall'elemento di interfaccia dato dal punto giallo nel riquadro nero) agendo
  su un asse di complessità (da "simple" a "complex") e su uno di intensità (da "soft" a "loud");

- si possono accendere e spegnere selettivamente i singoli pezzi di batteria,
  o forzare delle variazioni;

- il checkbox "follow" offre la possibilità di imporre a Drummer di "seguire"
  il ritmo di un'altra traccia (basso, drum, loop, etc.) per quanto riguarda
  le figurazioni di kick e snare, questa caratteristica è resa possibile
  dal fatto che Drummer è integrato in Logic.


Toontrack EZDrummer
-------------------

EZDrummer :cite:`EZDrummer` è un prodotto che è sul mercato da diversi anni ed è
stato aggiornato alla versione 2 da diversi mesi. Si tratta di un "instrument
plugin" dedicato; in quanto tale non ha di per sé tutte le limitazioni imposte
da Kontakt e dal motore di scripting.

La sezione per la gestione dei Pattern MIDI è strutturata in modo simile a un
sequencer MIDI di una *Digital Audio Wordkstation* (DAW). Dal browser della
libreria di pattern (parte in alto nella Figura :num:`fig-ezdrummer-label`), si
possono trascinare nell'apposita zona i diversi pattern e costruire così la
propria canzone.

.. _fig-ezdrummer-label:

.. figure:: /images/ezdrummer.*
  :scale: 70%
  :align: center

  EZDrummer 2, di Toontrack.

Esistono due funzioni interessanti in EZDrummer relative alla gestione pattern:

- la possibilità di suonare un ritmo su un pulsante "tap" e fare in modo che
  il motore di ricerca restituisca i Pattern che più somigliano a ciò che
  abbiamo suonato,

- la presenza di un "song creator" ovvero di un algoritmo che dati i pattern
  caricati, li concatena in modo appropriato rispetto agli stilemi classici
  della forma canzone.

Rispetto agli obiettivi che ci siamo posti per questo elaborato, EZDrummer si
presenta comunque in modo molto rigido in quanto possiede una collezione non
molto coerente di Pattern e soprattutto la procedura di costruzione della
composizione è molto strutturata e non consente interazioni vere e proprie in
tempo reale, obiettivo che invece abbiamo ritenuto importante per il nostro
lavoro in quanto, oltre a consentire maggiore espressività al musicista,
costituisce un importante lato "giocoso" del fare musica.


NI Studio Drummer
-----------------

Ci soffermeremo di più su *Studio Drummer* :cite:`SD` che è una libreria per NI
Kontakt, lo stesso prodotto per il quale abbiamo scelto di sviluppare la nostra
soluzione.

Native Instruments :cite:`NI` è leader mondiale di hardware e software per la
produzione di musica basata sull'uso del computer. L'azienda si pone
l'obiettivo di immettere nel mercato prodotti innovativi e completi in grado
di soddisfare ogni tipo di esigenza.

Kontakt (nella versione 5) :cite:`K5` è uno dei più importanti campionatori e
player attualmente in circolazione. Dispone di una libreria
con più di mille strumenti e circa 43 GB di campioni. Inoltre, tale prodotto
mette a disposizione un motore di scripting, denominato *Kontakt Script
Processor* (KSP), che consente di eseguire script in un linguaggio
proprietario (deniminato *Kontakt Scripting Language*), i quali permettono di
personalizzare in modo versatile ed evoluto il comportamento degli strumenti
riprodotti da Kontakt.

La libreria esistente che più si avvicina all'idea che abbiamo voluto
implentare è *Studio Drummer*. Questo consiste in una sorta di batterista virtuale che,
entro certi limiti, può aiutare il produttore/compositore nella fase di
pre-produzione o produzione di brani musicali.

Di tale libreria, qui descriviamo solo la sezione che più ci interessa: quella
della gestione dei ritmi di batteria.

Come si vede nella figura :num:`fig-studiodrummer-label`, *Studio Drummer* ha
molti ritmi, circa tremila, divisi per genere (funk, rock, jazz, pop, ecc.).
Dispone di due funzioni principali per la manipolazione degli stessi:

	Quantizzazione
		permette di aggiustare le "precisione" del ritmo secondo una griglia
		di figure ritmiche (ottavi, sedicesimi, trentaduesimi).

  Swing
    permettere di aggiungere dello swing al ritmo, dando un "gusto jazz"
    anche ad un ritmo rock.

.. _fig-studiodrummer-label:

.. figure:: /images/studiodrummer.jpg
  :scale: 80%
  :align: center

  la sezione di gestione dei ritmi di *Studio Drummer*
