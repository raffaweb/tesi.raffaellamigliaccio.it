Esportazione dei dati
=====================

Una volta che l'utente ha composto e trasformato i pattern a suo piacimento
nei vettori `%play` (ed ha verificato tramite la riproduzione del medesimo le
sue scelte), il programma mette a disposizione una funzionalità di
esportazione che consente di utilizzarne il contenuto al di fuori dello
stesso.

Osserviamo che la fusione e tutte le operazioni di trasformazione sono state
progettate in modo che i vettori `%play` presentino un contenuto coerente con
la composizione ritmica: se ad esempio un utente ha effettuato un cambio al
beat tra groove e fill perdendo alcuni beat del fill, nei vettori `%play` (e
quindi nell'esportazione), troverà invece tutti i beat del fill alla loro
posizione corretta.

Da un punto di vista più implementativo, l'esportazione avviene secondo i
passi seguenti:

- dapprima, usando i dati dei vettori `%play` viene popolato il "MIDI object"
  che è il buffer in cui Kontakt memorizza i dati MIDI;
- una volta pronto il "MIDI object", viene attivato uno degli elementi
  dell'interfaccia grafica al quale è attribuito un comportamento *drag and
  drop* che, se trascinato, produrrà appunto l'esportazione dei dati dal
  buffer alla DAW, o ad un file nel sistema ospite.




